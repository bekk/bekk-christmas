---
post_year: 2020
post_day: 20
title: Fra analog til digital bøsse på speed – test
ingress: I en nasjonal dugnad, en søndag i året har over 100 000 mennsker banket
  på dører i hel Norge for en god sak. Hva skjer når man ikke lenger kan samles
  fysisk og hvordan erstatter vi denne aktiviteten digitalt, på seks uker?!
authors:
  - Ida Opsahl
  - Helen Le
---
Spleis er en av TV-aksjonens viktigste samarbeidspartnere og ble i år leverandør av de digitale bøssene til årets aksjon. Spleis er en norsk folkefinansieringstjeneste der folk enkelt kan starte digitale innsamlinger. Vi er to designere som til daglig sitter hos Spleis og skal i dagens luke fortelle litt om våres erfaringer fra å erstatte en tradisjonell fysisk løsning med noe heldigitalt.\
\
Konseptet digital bøsse fikk en spe start allerede i 2018. Hypotesen var da at bøssebærere kunne samle inn enda mer penger med en digital innsamling etter de hadde gått med sin fysiske bøsse. I 2019 lagde vi en pilot der flere fikk testet løsningen. I år, i disse koronatider, ble året vi virkelig fikk testet ut konseptet digital bøsse med å erstatte hele den tradisjonelle bøsseløsningen.

TV-aksjonen er verdens største innsamlingsaksjon og en stor nasjonal dugnad der privatpersoner, næringsliv, skoler, regjeringen, kongehuset, og mange flere over hele landet kommer sammen for å engasjere seg på ulike måter. En av de viktigste aktivitetene tradisjonelt sett har vært den fysiske bøssebærerrunden. Nå som den ble avlyst, måtte vi være kreative og tenke nytt for hvordan Spleis kunne engasjere flest mulig bøssebærere.

## Hvordan ivareta dugnadsånden med digitale bøsser? 

### 1. Gjøre det så enkelt som mulig å komme i gang

Bøssebærerne representerer alle deler av den norske befolkningen, fra barnefamilier, besteforeldre til miljøengasjerte ungdommer. En av de viktigste prioriteringene var å gjøre det så enkelt som mulig for hvem som helst å komme i gang med en digital bøsse, både de som enkelt tar i bruk nye digitale tjenester og de som synes teknologi generelt sett er noe herk. Vi fokuserte mye på å gjøre registreringen, og det å opprette en digital bøsse, så sømløs som mulig. Blant annet ved å beholde registreringsskjemaet fra tidligere år og automatisk generere en ferdig digital bøsse med predefinert bilde, tekst, belønninger og ved å hente ut navn og postnummer fra registreringen.

#### 2. Få frem det personlige med å være digital bøssebærer

Vi ønsket å gjøre den «digitale bøssebærer-opplevelsen» like personlig som det tradisjonelle møtet i døren, ved at de som ønsket kunne redigere bøssen ved å beskrive sitt engasjement for saken og legge til et bilde av seg selv. Det at de kunne endre på teksten og belønningene åpnet for at giverne i tillegg kunne bli litt bedre kjent med personen bak bøssen. Av erfaring fra Spleis vet vi også at personlige innsamlinger gjerne engasjerer mer når innsamlingen deles i nettverket