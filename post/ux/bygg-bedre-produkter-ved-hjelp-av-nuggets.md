---
calendar: ux
post_year: 2019
post_day: 12
title: Bygg bedre produkter ved hjelp av Nuggets!
ingress: >-
  Har du noen gang gjort noe bare fordi “alle andre” gjorde det? Trent mer og
  spist sunnere i januar? Eller kanskje til og med vært i et forhold du visste
  burde vært slutt? Da er du i så fall ikke alene. Men hvorfor gjør vi egentlig
  disse tingene? Roxy og Gerome i [Coglode](https://www.coglode.com/) lager
  nuggets som gir oss forklaring på dette, og mye mer.
links: []
authors:
  - Guro Johanson
---
## Hva er Nuggets, og hva kan man bruke de til?

Nuggets er en “liten munnfull” atferdsforskning formulert som et prinsipp. Roxy og Gerome ønsker å gjøre forskningen enkel for folk flest å forstå og benytte seg av. Derfor oppsummerer de den på praktiske kort som de kaller nuggets. Hver nugget består av et navngitt atferdsprinsipp, med beskrivelse av hva det går ut på. I tillegg finnes en kort oppsummering av forskningen bak prinsippet, og hovedfunn som forklarer hvordan man kan bruke det. Navngivningen er viktig for at det skal være enkelt å snakke om, og henvise til, de ulike prinsippene. 

> “Det var fint å bruke nuggetene i idégenereringa for å tvinge hjernen til å tenke annleis, og få andre koblingar. Blei skikkeleg gira av å bruke verktøyet i gruppa, me kom fram til så mange bra idear!” - Åshild Aaen Torpe, Interaksjonsdesigner 
>
> “Jeg synes adferdsnuggets var veldig interessant fordi jeg kom ut av mine vante tankemønstre, og kom på helt nye og spennende ideer. 10/10. Would recommend.” - Alexander Slåfjell, Utvikler
>
> “Jeg syntes det var superinteressant 😀Et snedig verktøy for å komme opp med ideer på kort tid – noe folk fant i fleng 👍 - Erik Mathisen, Tekstforfatter
