---
calendar: ux
post_year: 2020
post_day: 19
title: Ho ho, Hey!
image: https://images.unsplash.com/photo-1521459382675-a3f2f35a6b9a?ixid=MXwxMjA3fDB8MHxwaG90by1wYWdlfHx8fGVufDB8fHw%3D&ixlib=rb-1.2.1&auto=format&fit=crop&w=1575&q=80
ingress: Ingress?
description: organisering
authors:
  - Anne Berit Kigen Bjering
---
Jeg digger organisering. Kanskje på et litt nerdete nivå. Jeg var en av de første til å “binge” hele Marie Kondo-serien på Netflix. Da Home Edit dukket opp midt i korona, ble det nye timer foran skjerm. I tillegg til timene med skjerm fra hjemmekontoret altså. Det er rart hvordan noen av oss blir fascinert av sånt. Det går litt i kategori med Eventyrlig oppussing, Luksusfellen og Tid for hjem. Det er ikke akkurat realityserie, men det er en eller annen tilfredsstillelse med at man har et problem eller en utfordring, som blir løst og ting går i orden. En såkalt guilty pleasure.

Jeg er også en person som kan kose meg med å browse og bestille matchende oppbevaringsbokser på Clas ohlson. Sånn at innholdet av alt av korn, frø og mel kommer til sin rett i like, gjennomsiktige bokser. På denne måten er det mye enklere å finne det man skal ha, og jeg ser med en gang når noe må fylles på. 

![kjøkkenskap med gjennomsiktige bokser](https://ibb.co/0nPgXW7.no)

Man skulle derfor kanskje tro at jeg er en ryddig person. Det kan jeg avkrefte med én gang. Er det én person som roter i husholdningen, så er det meg. Jeg er litt usikker på hva som skjer. Men det kan gå fra å være superfint og shinet, til neste dag å være ting. Overalt.

Jeg har derfor hatt stor nytte av å prøve å innføre noen av tiltakene fra Marie Kondo. Alt du eier må ha sin plass! Og det du eier skal helst gi deg glede, eller “spark joy” som hun så fint sier. Dette har hjulpet meg mye, og i 2020 har jeg tatt for meg skuff etter skuff. Sortert ut ting som jeg ikke trenger lenger, og forsøkt å gi hver ting et fast sted. Likevel hender det jeg fyker rundt og leter etter ting, som her om dagen da jeg til slutt fant Bilkollektivet-kortet i lomma på bunaden, som var pakket vekk for noen uker siden. Men en må kanskje regne med noen glitcher i matrixen. 

Jeg vil si at det digitale livet mitt omtrent er som det virkelige. Noen steder - stålkontroll. Andre steder, not so much. Jeg kunne snakket om et skrivebord som er så fullt av skjermbilder at jeg i desperasjon før et kundemøte smekker alt sammen inn i en mappe som heter “desember”. Men det som kanskje er hakket verre, er innboksen min.

![E-post](https://ibb.co/899r9zd.no)

Ganske sikker på at mange grøsser av å se dette. Hvordan kan en som har stålkontoll på orden i kjøkkenskapet samtidig ha SÅ mye rot i sitt digitale liv? Godt spørsmål. Andre nikker kanskje gjenkjennende. Det er en stund siden jeg har praktisert inbox zero her. Og det er ikke sånn at jeg ikke sjekker e-postene mine. Jeg tror jeg bare har blitt litt blind. Blind for notifications, og blind for å åpne ting som ikke er relevant. Og når jeg ikke åpner det, så sletter jeg det heller ikke. Jeg tipper at 80 % av e-postene er nyhetsbrev som jeg av en eller annen grunn en gang i tiden har takket ja til. Men ikke meldt meg ut av. 

![Hey forside](https://ibb.co/v4wfdJ6.no)

På Y-konferasen til Netlife fikk jeg høre om Hey. Hey er en e-posttjeneste som skal røske tak i de virkelige e-post-problemene. Kunne dette løse min manglende oversikt over e-post? Jeg bestemte meg for å gi det en sjans. Ta en prøveperiode på 14 dager.

Her følger mine erfaringer med Hey i løpet av knappe to uker. 

## 1. Screening: Hvem vil jeg motta e-poster fra?
Det første konseptet jeg blir introdusert for er en screener. Hey lar meg ta stilling til én og én avsender. Allerede her kan jeg luke ut om jeg i det hele tatt ønsker meg mail fra en person eller en bedrift. En liten lyspære blinker i hodet mitt - dette hørtes da kjent ut? Akkurat som med Marie Kondo - skal jeg altså ta tak i én og én avsender, og vurdere om jeg skal la den få spille en rolle i inboksen min. Eller iMboks - som det heter hos Hey. For i Heys imbox skal du bare ha viktige - important - e-poster. Jeg innser at dette er en glimrende mulighet til å få meldt meg av en haug med nyhetsbrev! På kort tid har jeg både meldt meg av, og screenet ut 40 avsendere. Magisk! Og utrolig tilfredsstillende å kunne luke ut fra start.

![alt-tekst](https://ibb.co/kQdTz1N.no)

## 2. Alt har sin plass: Imbox - The Feed - Paper trail
De få nyhetsbrevene som er interessante velger jeg at skal gå direkte til “The feed”, i stedet for at de skal lande i imboxen. Hey lar meg nemlig scrolle gjennom disse i et helt annet format! Alt er åpnet, akkurat som på instagram. Får jeg derimot kvitteringer eller ordrebekreftelser, kan jeg velge å sende disse direkte til the paper trail. Jeg kan også få alt i imboxen, og selv flytte videre om jeg ønsker det. 

### Hvorfor er dette digg?
Igjen trekker jeg en parallell til Marie Kondo og the home edit: For at man enkelt skal kunne holde det ryddig må 1) alt ha sin faste plass. Og har det ikke en fast plass, ja så må man opprette eller lage en slik plass. Her blir imboxen for viktige ting jeg må ta stilling til, feeden for browsing på teaterforestillinger og paper trailen blir fylt opp av ordrebekreftelser, kvitteringer og hentemeldinger fra posten nå før jul.

Grunn nummer to er fordi dette minsker den kognitive workloaden hver gang jeg åpner umboxen. Jeg slipper å ta stilling til nyhetsbrev, og kan heller oppsøke dem når jeg er interessert selv. Færre valg = mindre tid brukt til kjipe ting = bedre liv.

// Bilde av feed og imbox?

Imboxen gir også en naturlig imbox zero når du har vært innom noe.

## 3. Annet snacks
Notifications er default satt til å være av. Fantastisk. I tillegg kan jeg legge til notater til e-postene mine. Jeg kan bruke hurtigtaster til ALT.

Jeg kan til og med kopiere ut små ting fra e-postene som er relevante, såkalte “clips” for enklere å finne det igjen senere. Perfekt til hentekoder på posten eller lignende som man ofte må scanne for å finne igjen.

Etter 8 dager er det nesten sånn at jeg gleder meg til å åpne Hey. Hvor mange nye avsendere kan jeg luke ut i dag? Snart senker skuldrene seg, og jeg får mer og mer julefred for hver dag som går.

Det finnes garantert noen negative sider ved produktet også. Har foreløpig kun prøvd til min personlige private e-post. Usikker på hvor godt det vil fungere til jobbmail der jeg er avhengig av å ha en kalender godt linket inn. Skulle også ønske det fantes en “angre”-knapp når jeg har gjort en handling. Heldigvis er det lett å finne igjen det jeg har slettet eller de jeg har screenet ut.

## Bottom line
Jeg digger konseptet. Og jeg tror mye av grunnen til dette, er at Hey har tatt tak i et virkelig problem. De har ikke bare gått for nok en e-postklient som er prikk lik alle andre sin, men tenkt nytt på hele konseptet: Hva har man behov for? Hva er painpoints? Hvordan kan dette produktet støtte opp under brukerens faktiske prosesser og hverdagsliv?

Jeg har nå igjen to dager før jeg må betale. Er konseptet for godt til å være sant? Jeg har blitt kvitt 40 nyhetsbrev. Jeg har sagt nei til avsendere jeg faktisk strengt tatt ikke trenger å motta noe fra. Og jeg har på magisk vis klart å holde en slags zero imbox. Kanskje er det litt som med kjøkkenskapet: Nå når jeg først har fått ting på plass, så er det mye lettere å fortsette å holde orden. Du skal ikke se bort fra at dette blir årets julegave. Til meg selv fra meg selv med ønske om en ryddig og fresh start på 2021. (For er det noe Hey gjør, så er det å “spark joy”!)


