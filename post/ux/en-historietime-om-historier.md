---
calendar: ux
post_year: 2019
post_day: 5
title: En historietime om historier
image: >-
  https://images.unsplash.com/photo-1561221308-79bb1063fde8?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1308&q=80
ingress: "Historier sender ungene våre til drømmeland. Historier bygger solide merkevarer og får tårer til å trille på kino. Historier skaper helter. Skurker. Presidenter. Mytologier. Konspirasjoner. Legender.\_De er limet som skaper et fornuftig narrativ vi kan forholde oss til i dag, i morgen og til dagen historiene våre er alt som er igjen.\_\n\nVelkommen til en liten historietime. Om historier."
links:
  - title: Webflows eksempler på god "scrollytelling"
    url: 'https://webflow.com/blog/scrollytelling-guide'
  - title: Quartz om kreativitet
    url: 'https://qz.com/584850/creative-peoples-brains-really-do-work-differently/'
authors:
  - Erik Mathisen
---
> __
>
> _"For example, when I speak to female audiences, I get more personal and raw by telling childhood stories where the odds were stacked against me, which encourages the ladies to have resilience in overcoming hardships. I don't tell those same stories when I speak to a buttoned-up group of men. The men, instead, get stories about my quest for empathy."_
>
>  – Nancy Duarte, a best-selling author with thirty years of CEO-ing under her belt.
>
> ## Det var en gang…
>
> Disse fire ordene, i akkurat denne rekkefølgen, er gjenkjennelige for de fleste av oss. De skaper en umiddelbart forventning om hva som straks følger. Helter og prinsesser. Troll og hekser. Nederlag, seier og halve kongeriket. "Bare en fortelling til. Pliiiis. Ta den om den grønne votten. Så mååå du fortelle om Askeladden", kommanderes det fra de minste. 
>
> Men hva med oss voksne? Hvilke historier vil vi bli fortalt? Og hvilke forteller vi? Hvor er våre helter og prinsesser? Og hvem stikker av med halve kongeriket, aksjer i firmaet og en ny Tesla? Alle elsker historien om Volkswagen og året de inntok det amerikanske bilmarkedet på 60-tallet, anført av reklamelegenden Bill Bernbach. Litt færre husker [historien om Google Wave](https://gizmodo.com/what-in-the-hell-was-google-wave-trying-to-be-anyway-1835038967) eller [juice og melk-konstellasjonen Dus fra Tine](http://dagligvare.blogspot.com/2014/11/produktene-som-feilet-tine.html). 
>
> Sistnevnte gjør seg kanskje ikke like godt på sengekanten som i pensumbøkene. Men det er jaggu en historie verdt å fortelle, den også.
>
> \---
>
> **Fire grunner til at historiefortelling er effektivt:**
>
> Gode historier etablerer raskere tillit mellom avsender og mottaker.
>
> De gjør folk mer mottakelige for hva du sier.
>
> Gode historier kommuniserer verdier. Hva står du for og hvorfor skal jeg bry meg?
>
> Som et verktøy for læring er historier overlegent. Det er en egenskap de beste foredragsholderne, lærerne og politikerne vet å unytte til det fulle. Og tekstforfattere.
>
> \---
>
> ## Gode historier er universelle 
>
> De rører ved noe i oss, uansett hvilken himmelretning vi tilhører, og hvilken epoke du har levd eller lever i, og omfatter alt fra urgamle fortellinger rundt leirbålet, eventyr og sagn til uforglemmelige filmøyeblikk, improviserte fortellinger på sengekanten, fantastiske reklamer og verdenskjent litteratur.

![God historiefortelling (og eksepsjonelt god bruk av det retoriske virkemidlet paradoks) var helt avgjørende for å hjelpe en tyskprodusert bil å etablere seg i Amerika i etterkrigstiden.](/assets/lemon.jpeg "Lemon")

> _God historiefortelling og retorikk var helt avgjørende for å hjelpe en tyskprodusert bil å etablere seg i Amerika i etterkrigstiden._
>
> ## Historier speiler samtiden 
>
> Fakta: Vi forstår det ukjente gjennom det kjente. Forenklede forklaringer på universets daglige mysterier har vært - og er fremdeles– tvingende nødvendig. For hvis man ikke skjønte hva som faktisk foregikk, var det mye enklere å koble det til den mest åpenbare sammenhengen innen rekkevidde. Lyn og torden, Tor med hammer'n. Menneskets opprinnelse, Adam og Eva. Big bang, Gud. Vant i lotto og hadde på meg den gamle lusekoften etter bestefar? Min nye lykkegenser 🦄 
>
> Finurlige koblinger som for meg er en hyllest til hjernens ubegrensede arsenal av fantasi. Uten den hadde verden vært gråsur og bleik. 

![Skaperne av TV-serien Game of Thrones fikk erfare fansens vrede når historien tok en vending som brøt med karakterenes utvikling gjennom 8 sesonger. Merkevarer opplever det samme med jevne mellomrom når oppdateringer slippes, design endres eller tjenester fjernes. (Valgte et spoilerfritt bilde for sikkerhets skyld)](/assets/dragons.jpeg "Historiefortelling i verdensklasse. Eller?")

> _Skaperne av TV-serien Game of Thrones fikk erfare fansens vrede når historien tok en vending som brøt med karakterenes utvikling gjennom 7 sesonger. Merkevarer opplever det samme med jevne mellomrom når oppdateringer slippes, design endres eller tjenester fjernes. (Valgte et spoilerfritt bilde for sikkerhets skyld)_
>
> ## Snakking ga oss et forsprang
>
> Mennesker har en utløpsdato, men historier lever evig. Historiefortelling er derfor sannsynligvis den mest effektive, og mest utprøvde, måten å videreformidle mening fra et menneske til et annet, skriver Mitch Ditkoff i Huffpost. Historiefortelling stammer fra tiden mennesker satt rundt leirbålet og utvekslet de første, spede forsøkene på en brukbar samtale, for rundt 
>
> 100 000 år siden, i følge evolusjonspsykologen Steven Pinker. Språk ble et verktøy du måtte mestre for å overleve, på lik linje med å lage ild og bygge våpen. Og da, som nå, var historiene en ettertraktet sosial valuta. Hvem liker ikke folk som forteller gode historier?

![I lang tid ble historier videreført nesten utelukkende på folkemunne. I vår tid har måten vi formidler og mottar budskap endret seg radikalt på bare noen tiår. Kun 150 år skiller telegrafi og internett.](/assets/speaking-.png)

> > _Just as the brain detects patterns in the visual forms of nature - a face, a figure, a flower - and in sound, so too it detects patterns in information. Stories are recognizable patterns, and in those patterns we find meaning. We use stories to make sense of our world and to share that understanding with others._
> >
> > – Frank Rose, expert on digital culture, editor for Wired
>
> ## Instant everything
>
> For hvert teknologiske fremskritt, endres måten vi kommuniserer på. Nye kanaler, nye narrativ. Friendster. En gang i tiden var noveller og føljetong det hotteste man kunne oppleve. Så kom Myspace. Facebook. Instagram. Snapchat. TikTok. Plutselig hadde alle en historie å fortelle. Om kvaliteten på historiefortellingen økte, det kan diskuteres. Mer av alt ble det i alle fall. 
>
> Og viktigere enn noensinne ble det å finne folka som mestrer historiefortellingens kunst, de som kan skjære gjennom metertykke vegger av digital støy med verbale piruetter og skriftlig laserpresisjon.
>
> > _Det finnes ikke ett konkret svar på hvorfor vi forteller historier. Mye viktigere er begeistringen og den endeløse undringen over tingenes tilstand, kommunikasjon som et kreativt bindemiddel og hvordan ord endrer adferd._

![Historien om det å være far gjennom et helt liv. Ført i pennen av tekstforfatter Anders Molstad. Legg merke til detaljnivået i bildet som bare forsterker opplevelsen.](/assets/jølstad.jpeg)

> _Historien om det å være far gjennom et helt liv. Ført i pennen av tekstforfatter Anders Molstad. Legg merke til detaljnivået i bildet som bare forsterker opplevelsen._
>
> __
>
> ## Vi er historiedrevne individer
>
> Veldig kort fortalt: hjernen din liker å gjøre ting enkelt. Den elsker snarveier. Hyller deg når du skummer avisforsidene, trekker raske konklusjoner og dømmer folk basert på stereotyper og rykter. Hjernen din hater komplekse forklaringer, at du utfordrer dine egne holdninger og vil helst slippe enhver form for kognitivt etterarbeid. Hjernen din liker historier for de gjør ting enkelt. Historier er hendelser, fiktive som faktiske, sendt gjennom en retorisk hensiktskvern (les: hjernen) for å bli en fortelling med et formål, å selge noe, forføre noen, vekke latter, overbevise. Også videre. Før du leser videre, se denne reklamefilmen fra IKEA 👇🏻
>
> <https://www.youtube.com/watch?v=jU-cori12KU>
>
> ## Fortell det som er, som det er
>
> Ingen liker å bli lurt. Kamuflerte hensikter og påkostede, misledende budskap uten oppriktighet i bånn, kveler tilliten. Si det som det er, rått og brutalt. Eller elegant, vakkert, tydelig, forklarende. Alt ettersom. Historier som vekker emosjoner gjør det lettere å forvalte tillit. På samme måte som tekster som forenkler og oppklarer sikrer lojale og fornøyde brukere. Gode, sårbare og ærlige tekster og historier er god service, god merkevarebygging og god fornøyelse.
>
> > _In communications, familiarity breeds apathy._
> >
> > \- Bill Bernbach, legendarisk reklameguru
