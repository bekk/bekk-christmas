---
calendar: ux
post_year: 2019
post_day: 8
title: X oppvarmingsøvelser for å kickstarte din workshop
image: >-
  https://images.unsplash.com/photo-1542626991-cbc4e32524cc?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1949&q=80
ingress: >-
  Av og til trenger man en skikkelig kickstart på en workshop. Hensikten kan
  være å fremme kreativ tenkning og deling, eller bli bedre kjent med hverandre
  og løse opp i stemningen før man starter med selve workshopen. Det er ikke
  alltid så lett å gå fra 0 til 10 på kort tid, så derfor kan oppvarmingsøvelser
  være en ypperlig måte å sparke i gang en workshop eller unngå den velkjente
  «etter lunsj-dippen».
links:
  - title: 'Session Lab: Library of facilitation techniques'
    url: 'https://www.sessionlab.com/library/energiser'
  - title: Hyper Island Toolbox
    url: 'https://toolbox.hyperisland.com/'
---
Det finnes en rekke ulike oppvarmingsøvelser der ute som kan benyttes i workshops, avhengig av hva som er hensikten. Men det er ikke alltid like lett å velge, så jeg vil gjerne dele noen av øvelsene vi har testet ut i faggruppen “Kreativ problemløsning” og noen jeg har prøvd ut på prosjekter. Så kanskje det kan hjelpe dere å velge den passende øvelsen til neste workshop. 

(Del gjerne oppvarmingsøvelser dere sverger til i kommentarfeltet)



## Tegne i blinde

* Type: Ice breaker, bli kjent, team building
* Tidsbruk: ca. 5-10 min
* Du trenger: Ark til alle deltakerne, noe å tegne med
* Antall deltagere: Bør gå opp i par, men ellers ingen begrensning på antall. 

**Hva** 

Denne øvelsen går ut på at man går to og to sammen, og lager portretter av hverandre - uten å se på arket når du tegner, og med feil hånd (ikke den du vanligvis tegner med). Om man skulle ha lyst til å legge til enda en tvist, kan personen som tegner samtidig intervjue den andre for å bli bedre kjent, f.eks. "Hvor studerte du?", "Hvor vokste du opp?" osv. 

**Hvorfor**

Hensikten med denne øvelsen er å lage god stemning og skape rom for å dumme seg ut og poengtere at man ikke alltid trenger å prestere. Målet er å ha det gøy, ikke å lage det beste portrettet. Da jeg prøvde den ut i et prosjekt med teamet mitt, satt latteren løst og vi fikk en god start på team building-workshop'en vår. For øvelsen kan også fungere bra som team building ved at man setter navn på portrettene og henger de opp i team-området som en artig presentasjon av alle i etterkant. 



## Historiestafett

* Type: Energi, ice breaker
* Tidsbruk: ca. 10 min
* Du trenger: X antall store plakater/ark som kan skrives på, tusjer, musikk
* Antall deltagere: Gjerne 2 eller flere lag, men fungerer også med bare en gruppe.

**Hva** 

Øvelsen går ut på at gruppen/stafettlaget skriver en historie sammen ord for ord, ved at deltaker skriver et ord hver, noe som ofte resulterer i nokså morsomme og særegne historier. 

**Hvorfor**

Målet med denne øvelsen er å få opp energinivået og leke seg litt. Av og til er det akkurat det man trenger før man setter i gang med selve workshopen. Dette har blitt en av mine favoritter, da sen er enkel å forberede og alltid leverer. Øvelsen kan bidra til å løse opp stemningen i grupper som ikke kjenner hverandre så godt, eller fungere som en underholdende "energizer" med teamet ditt eller en annen gruppe. 

**Hvordan**

1. Hvert av "stafettlagene" stiller seg på rekke med en plakat på veggen foran seg. Førstemann har en penn i hånden, klar til å starte historien.
2. Fasilitator setter på en sang, gjerne en med litt tempo, og historiestafetten er i gang!
3. Førstemann løper opp til plakaten og skrive det første ordet, deretter løper hen tilbake og gir stafettpinnen (tusjen) videre til nestemann på laget som skriver ord nummer to i historien. Og slik fortsetter det til sangen er ferdig.
4. Til slutt deler lagene de unike historiene med de andre i workshopen. 

![beskrivelse av sirkler-øvelse](https://i.ibb.co/3dmYdBt/Historiestafett.jpg)

## **Sirkler**

* Type: Tegning, kreativitet
* Tidsbruk**:** ca.10 min
* Du trenger: Tusjer, ark med mange sirkler 
* Antall deltagere: Ubegrenset

**Hvorfor**

Målet med denne øvelsen er å presse seg selv til å være kreativ ved å finne flest mulig måter å omskape en sirkel til noe forståelig. Det er en superenkel og veldig artig øvelse som for eksempel kan brukes før en skal i gang med brainstorming eller lignende. 

**Hvordan**

1. Alle får et ark med mange sirkler på foran seg og klokken settes på 5 minutter. I løpet av denne tiden skal du gjøre flest mulig sirkler om til noen annet enn sirkler
2. Når 5 minutter har gått går man sammen i par og bytter ark. 
3. Se på hverandres ark og skriv hva du tror den andre har tegnet. 
   ![beskrivelse av sirkler-øvelse](https://i.ibb.co/1LqLD03/sirkler-L.png)

## Zombie Cats

* Type: Bli kjent
* Tidsbruk**:** ca.10 min
* Du trenger: Ingenting 
* Antall deltagere: Passer for gruppearbeid



Andre mulige: 

## Funfact

bli kjent

## Stein, saks, papir

energi

## To sanneheter, en løgn

- - -
